# -*- mode: mandoku-view; -*-
#+TITLE: 會稽三賦
#+DATE: 2015-08-24 22:46:01.687385
#+PROPERTY: ID KR2k0113
#+PROPERTY: BASEEDITION WYG    
#+PROPERTY: JUAN 提要
<pb:KR2k0113_WYG_000-1a>¶
欽定四庫全書　　　　　史部十一¶
　會稽三賦　　　　　　　地理類八(雜記之屬/)¶
　　提要¶
　　　　(臣/)等謹案㑹稽三賦三巻宋王十朋撰十朋¶
　　　　字龜齡樂清人紹興二十七年進士第一官¶
　　　　至龍圖閣學士諡忠文事迹具宋史本𫝊所¶
　　　　著有梅溪集此賦三篇又於集外别行一曰¶
　　　　㑹稽風俗賦仿三都賦之體厯叙其地山川¶
<pb:KR2k0113_WYG_000-1b>¶
　　　　物産人物古蹟一曰民事堂賦民事堂者紹¶
　　　　興中添差簽判㕔之公堂也元借寓小能仁¶
　　　　寺嵗久圮廢十朋始重建於車水城一曰蓬¶
　　　　萊閣賦其閣以元稹詩謫居猶得住蓬萊句¶
　　　　得名皆在㑹稽故統名曰㑹稽三賦初嵊縣¶
　　　　周世則甞為註會稽風俗賦郡人史鑄病其¶
　　　　不詳又為增註併註後二賦末有嘉定丁丑¶
　　　　鑄自跋十朋文章典雅足以標舉兹邦之勝¶
<pb:KR2k0113_WYG_000-2a>¶
　　　　鑄以當時之人註當時之作耳聞目見言必¶
　　　　有徵視後人想像考索者亦特為詳贍且所¶
　　　　引無非宋以前書尤非近時地志杜撰故實¶
　　　　牽合名勝者可比與十朋之賦相輔而行亦¶
　　　　劉達張載分注三都之亞也乾隆四十六年¶
　　　　十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
